Життя довжиною в Ісуса

або Великдень серед зими

-

Керуючись примхами погоди

Згодом відриваючи від себе нікотинові плями

Що тримає тебе? В ряди-годи

Як Ісус б’єш себе бичами…

Цілі купу носиш за своїм плечима

Таких не потрібних речей. На загал.

Та оглянь цей світ очима…

Що не Бог – то телеканал…

Витискаєш із себе нові ідеї

Витискаєш із себе цю сучукрліт

Що не емо - то знову геї

Що не серце – то моноліт

Кожен день закінчився розп’яттям

На твоєму власному сні

Безпричинна любов до матів

Безпричинна любов до весни…

Настане третій день і твої близькі

Прийдуть по твоє тіло. А його нема.

Що не Великдень – то одні записки.

Що не листопад – то зима…