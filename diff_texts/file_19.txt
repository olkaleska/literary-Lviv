Наша сучасність — наше мистецтво
І.
Над озером, коло самого причалу, стоїть періста
береза. Вона вкута в простір і в час свого існування.
Коли хвиля здіймається і б'є в її стовбур, береза не може відступити на кілька кроків назад, на сухий пагорб.
Коли осінь надсилає перші нічні заморозки, береза не
може сховатися в хату і покірно ронить своє змертвіле
листя. Станьмо на секунду антропоморфістами і уявімо,
що береза розуміє загрозу собі і розуміє неспроможність загрозу відвернути. Які трагічні її переживання.
Береза прикута подвійно: до простору, де впало й
проросло насіння, до часу, який їй судилося стояти
над озером, доки її не зрубають, або не згорить вона в
лісовій пожежі, або не згниє від старости й виповнености реченців її існування. Людина в принципі вкута
тільки один раз: у свій час. Ми не вибирали часу свого
народження, машина часу не знайдена, і ми мусимо жити в ті роки, які нам судилися незалежно від нашого
бажання. В крайньому випадку ми можемо вийти зі своєї епохи *), вийшовши з життя; але пересунутися в часі
фізично ми не можемо (Чи можемо духово — далі).
Зате в просторі ми розмірно вільні. Ми можемо
відступити з місця, в яке вдаряє, загрожуючи змити нас,
* Терміну доба, еп оха я вживаю скрізь умовно, як синонім
поняття „наші роки“, отже тишки хронологічно. Я не визнаю поділу
історичного процесу на ізольовані й замкнені в собі періоди, бо
своєрідність історичного процесу, здається мені, саме й полягає в
часовому незбігу в іманентних рядах паралельних процесів, які
становлять вияви руху послідовних взаємозаперечувань.
61
хвиля. Під час морозу ми можемо сховатися в теплу
хату. Розвиток техніки означає практичне застосування
теоретичного постуляту нескутости людини в просторі.
І це — одне з благословень людини.
Одначе це благословення може стати прокляттям,
коли людина схоче свободою в просторі надолужити
своє невільництво в часі. Коли вона спробує використати простір для того, щоб втекти від часу.
Одним з проявів цьодо може бути еміґрація. Еміґрація може бути відходом у простір, щоб перешикуватися відповідно до вимог часу, зібрати сили — і відвоювати втрачений простір і ствердити себе в своєму часі. Така еміґрація — є благо; вона виконає місію свого
народу або стане на чолі народу в виконанні ним своєї
місії.
Але еміґрація може бути і просто спробою обдурити час пересуванням у просторі, може бути спробою
втечі. Такі спроби виростають з нерозуміння свого часу
і небажання його розуміння, з відчуття страху і розгубленосте — і вони завжди кінчаються тріюмфом часу
над здезорієнтованою й розчавленою людиною. Якщо ви
подалися до еміґрації тому, що боялися невільничої
праці в шахтах Караґанди або лісорубства в басейні
Печори, вам доведеться спуститися в глиб бельгійських
шахт, де треба кілька кілометрів повзти темною й мокрою штрекою на череві, ви будете змушені корчувати
правічний ліс коло полярного кола в Канаді. Звісно, матеріяльний рівень робітника в Бельгії вищий, ніж у Казахстані, а норми виробітку в Канаді менші, ніж у сибірській тайзі, але... Але від вимоги часу перетворити
людину на функцію, на ґвинтик у складному й бездушному механізмі все таки ви не втекли.
Людина вставлена в рамки часу з не меншою категоричністю й безумовністю, ніж береза в рамки часу
і простору. Пересування в просторі може створити ілюзію рятування від часу, але це тільки ілюзія. Можна гаряче бажати: ах, якби я народився сто років раніше —
це песимісти або консерватори; сто років пізніше — це
поступовці й оптимісти. Одначе здійснити такі бажання
не можна.
Констатування примусової, не залежної від людської волі вставлености людини в час не означає ані
фаталізму, ані приречености. Воно означає тільки одне:
не можна обдурити час, не можна перевернути час ані
вперед, ані назад. Але можна зрозуміти ходу часу, збаг62
нути її закони і спробувати активно опанувати її, спираючися на відкриті закони.
Трагедія нашої еміґрації зовсім не в тому, що люди відірвані від рідного ґрунту; що їхнє завтра не певне; що їхнє таборове сьогодні злиденне й мілке. Це все
 сумно, але це ще не трагедія. Трагедія починається з
того, що велика, може переважна частина української
еміґрації не розуміє свого часу і свого місця в часі.
Вона мислить категоріями минулого сторіччя, категоріями безслідно проминулого часу. Практично це означає,
що вона не мислить. Віра — велика річ, але ніяка віра
в еліту, в провід, в партію, в дух нації, в клясову правду, в чорта чи янголів не допоможе, якщо люди не будуть розуміти, з чим вони мають справу.
Згода, що народження в людині лицарського попри
все Дон Кіхота — величний акт і урочиста хвилина. Але
чи ущасливив когось Дон Кіхот? Чи випадково він лишився смішним лицарем сумної постаті? А він ще мав
ту перевагу, що мусів воювати тільки з вітряками й мулами; а ми стоїмо на шляху танка, що насувається на
нас, щось кричимо, вимахуємо гарячково руками — і
дивуємося, що ніхто не чує нас за гуркотом танка, не
бачить за спалахами пострілів танкових гармат. Ні, позиція Дон Кіхота була вигідніша.
Тому ми кажемо: віра, але породжена мислю. Героїзм, але не в тому, щоб стояти на ввесь зріст на шляху танка, а розумний, доцільно спрямований. Отже: розум, мисль, думка, інтелект, розуміння, висновки з досвіду.
Наш пересічний еміґрант думає приблизно так: жив
я собі тихо і мирно у своєму — географічна точка, —
коли сталася халепа: прийшли большевики (чи там німпі), і довелося покидати насиджене гніздечко. А як добре було! Яке вдовілля! Як жилося! Де тут, у якійсь Німеччині, знайти український райочок. Навіть нещасна
картопля, — ота, що бульба чи то пак бараболя, — українська картопля солодка, а цю німецьку хоч цукром
посипай! А який борщ ми їли! Сало в ньому так і плавало. А вареники! А качка з яблуками! І всім вистачало,
і не було ніяких криз. Та це нічого. Це все повернеться. І борщ, і вареники, і качка з яблуками. І все це
принесе нам... Україна.
Звідки ж та Україна візьметься? Поки тривала війна, наш мрійливий Санчо-Панса сподівався на те, що
Німеччина й Росія так виснажаться, що самі впадуть.
63
Дико сказати, але цю сміховинну „концепцію“ підтримувала навіть програмово не одна течія. Тепер це надія
на Америку, на „контакти“, на доброго американського
дядечка.
І не здогадно нашому еміґрантові пересічному, що
він — і ніхто — уже ніколи не їстиме того борщу,
тих вареників, тієї качки. Не можна двічі ввійти в ту
саму річку, вчив Геракліт. В історії не можна двічі ввійви в ту саму епоху. Річка тече неугавно. Ніколи минуле не повертається. Навіть меню обіду минає. Ті, хто
сподівається відновлення минулого, реставрації, в кращому випадку сидітимуть мирно в якомусь таборі з роззявленим ротом. Вареники в рот не спадуть. А якщо і
„зорганізуються“, то це будуть ерзацові вареники, вареники повоєнної зруйнованої Европи, які не дорівнюватимуть вареникамм старої України.
Читач, звичайно, розуміє, що вареники тут фігурують сугубо фігурально. Це тільки малий деталик з цілої
системи життя. І йдеться про те, що ця система життя
ніколи не повернеться.
Про французьку еміґрацію на рубежі XVIII і XIX
сторіч говорили, що вона нічого не зрозуміла і нічого
не навчилася. Це загрожує всякій еміґрації. Еміґрація
завжди стає осередком реставраційних тенденцій і прямувань. Але реставрувати віколи нічого не можна. Монархія Люї XVIII і ПІарля X не дорівнювала монархії
Люї XVI. Але все таки і вона дуже скоро була повалена в липневій революції 1830 р.
Може бути в нашій дійсності три типи поведінки:
махати руками й галасувати перед насуванням танка —
мріяти в закутку про реставрацію неповоротного — намагатися зрозуміти свій час і знайти в його русі засновки для здійснення своєї програми, своїх бажань. Зрозумівши — діяти. Позиція Дон Кіхота, позиція здонкіхоченого в наш час Санчо-Пзнси — і позиція тверезого
розуму, який контролює імпульси й емоції і з якого виростає віра.
Трагедія нашої еміґрації в тому, що вона має в собі певну кількість Дон Кіхотів, має гнітючу масу Санчо
Пане і майже не має людей розуму. Що вона не розуміє через це природи свого часу і навіть здебільшого не
старається зрозуміти.
Але це трагедія не лише еміґрації. За малими винятками
це трагедія цілого українства ХІХ-ХХ сторіччя. На початку минулого століття на підбій світу вирушав інди64
від. Він завойовував колонії й розбудовував держави,
він ніс світові вовче право і вовчий закон, він прокладав собі дорогу всіма засобами. Це був Наполеон і Бальзак, Фавст і Растіньяк. Про ту добу поет сказав: „Мьі
все глядим в Наполеони“. В цей час наша література
чистими й солодкими словами малювала вузький рожевий світ патріархального хутора і Марусиної незайманости або пасивно мріяла про давно померлу бравуру
козацьких повстань. Це було шляхетно, високо і... непрактично. Література зберегла нам чисте сяйво найсвітліших українських морально-етичних традицій, але вона
нічого не зрозуміла в проблемах свого часу і ніяк не
ствердила українства на терезах світової історії. І коли
в творця „Марусі“ інша героїня — ївга зіткнулася з
вовчим світом невблаганної дійсности, з гнітом і пазурямй навколишности, що хотіла забрати в неї нареченого, єдиним рятівником молодої пари зміг стати... губернатор, — в суті справи якраз живе втілення системи
чужої і гнобительської.
Але хіба губернатор у Квітчиній „Козир-дівці“ в
своїй функції й суті не те саме, що в вірі покоління
Грушевського-Винниченка — уява про істинно-соціялісстичні наміри російської демократії 1917 року, що в вірі
нашого сучасного еміґранта — певність повернення вареникової ідилії, сподівання на Трумена, на саморозвал
СССР, нарешті, віра, так, віра в те, що досить міцно
повірити в те, чого хочеться, щоб воно збулося. Єдиний
можливий конкретний висновок з мрій наших Дон Кіхотів і наших і наших Санчів — губернатор. Але. на жаль,
добрі губернатори бувають тільки в сентиментальних
повістях, у житті на ролю губернатора з’являються Постишеви або Хрущови. Не хотілося б бути в ролі ївги перед такими губернаторами.
Підкреслимо ще раз: етична перевага звичайно буває на українській стороні. Якщо вибирати між Левком
і ївгою, з одного боку, а Хрущовим і Постишевим, з
другого, — який же може бути сумнів, хто вищий. Чесність, шляхетність, духове здоров’я — їх мають Левко
і Ївга. Навіть пересічний еміґраційний Санчо Панса —
еміґраційною мовою він називається його величність
Паскаренко-Паскаревич — навіть він етичним рівнем
своїм вищий від найчеснішого суб’єктивно представника
губернаторської чи то пак хрущовсько-постишевської
системи. Але що з того, коли їхня чесність і шляхетність нікуди не спрямована. Архімед міг звичайним кий65
5
ком підважити світ, якби була точка опертя. Наші мрійники— чи то ґатунку активного — Дон Кіхоти, чи то
пасивного і пристосуванського — Санчі Панси — мають
великий добрий кий. Але вони не мають і не можуть мати точки опертя, бо їхні прагнення — безпредметові на
тлі того часу, в який вони діють; і вони нічого не шукають, а тому і знайти не можуть.
Дехто в російській революції 1917 року і в російській пореволюційній дійсності не бачить нічого відмінного від Росії часів Іванів III і IV, Петра І і Катерини II.
Ця концепція — зовсім не українська. Її проповідували
й проповідують самі росіяни. Максиміліян Волошин писав про вітер російської революції:
В этом ветре — гнев веков СВИНЦОВЫХ,
Русь Малют, Иванов, Годуновых —
Хищников, опричников, стрельцов.
Свежевателей живого мяса —
Чертогона, вихря, свистопляса —
Быль царей и явь большевиков.
Что менялось? — Знаки и возглавья.
Тот же ураган на всех путях:
В комиссарах — дух самодержавья,
Взрывы революции в царях.
Це писано десь коло 1920 р., а перевидано російською еміґрацією тепер. Одначе це тільки пів правди.
Думати так означає не розуміти успіхів, тих успіхів,
які російська система зробила саме після революції, вибившися — як-не-як — на ролю одного з „великих трьох“
(big three). Не можна сказати, що Росія давніше не робила таких спроб: похід на Париж 1814 р. і Віденський
конґрес, похід на Стамбул 1877 р. і Берлінський конґрес
— це спроби, аналогічні з Ялтою і Потсдамом, але тоді
вони закінчилися поразкою. Тепер — успіхом — не випадково.
Суть у тому, що після 1917 р. росіяни може вперше спромоглися поєднати стару свою концепцію
внутрішньої і зовнішньої політики з маршем часу. Це
дало їм силу і принесло осяги. Знеосібнення, функційність, порядкування людьми як коліщатками або нулями,
технічність життя і мислення — все це прояви нашого
часу, і в добу опрічнини або асамблей і стриження боярських борід вони існувати в такій формі не могли,
хоч певні сталі риси російської ментальности проявлялися в ті періоди і проявляються тепер.
Наша епоха - і трохи не визначається лагідністю
й людяністю. Її не втілиш в образ голубки. Але і не лео66
пард її символ. Її символом радше міг би бути образ величезного преса-гніту, руханого складною системою
трансмісій. Це страшний образ, бо страшна і епоха.
Російський варіянт реалізації сучасної системи сперся
на найгірше, па й гнітючіше, найменш людяне, що є в
епосі. Ті нації або люди націй, що стоять на вищому
етичному рівні, повинні б знайти свою, вищу, людянішу
концепцію доби. Може навіть інший її образ. Бо мріями,
ізоляцією, втечею і високою моральністю, взятими самі
по собі, неухильного стискання преса не припиниш.
Сучасний передовий світ і сучасний технічний світ
можуть багато чого стерпіти. Але ніколи вони не помиряться і не визнають провінціялізму — на якому б етичному рівні нровінціялізм не стояв. Трагедія української
еміґрації, трагедія всього — за малими винятками — українства ХІХ-ХХ сторіч в їхньому безконечному провінціялізмі. Від Марусі Дротівни через Винниченка до леопардизму нашого — раз-у-раз чесні душі, прекрасні наміри, благородні почуття — і провінційщина, провівційщина, провінційщина. Українство ввесь час — прекраснодушне і замріяне, воно ввесь час стоїть поза своєю
добою. Іноді воно пишається цим, частіше — не здає
собі з того справи. А то робиться страшно вольовим,
страшно активним, мало не звірячим, але це виглядає
дуже мило й трохи смішно. Тому наш европеїзм завжди
відстає від Европи найменше на яких 30 років і наздогнати її не зможе, як прудконогий Ахілл в уяві Зенона
Елеата не може наздогнати черепахи. Тому наші органічно-національні прямування раз-у-раз сходять на закостенілість і реставраторство. Справа була рушила з
місця в двадцяті роки нашого сторічч по обидва боки
Збруча, коли пробудився активізм, коли почато перегляд
патріярхально-традиційного поняття України. Але незабаром рух був припинений у самих зародках, ще перед
першими розмашними кроками: по один бік Збруча він
захлинувся в крові, по другий — у пустопорожній балаканині про елітарність, патриціянство, лицарськість і
примат волі й віри над розумом.
І тому в еміґрацію ми вийшли теж з Каїновою печаттю провінційщини. Тому ми крутимося в колі старих
і застарілих проблем — про гетьманську державу 1918 p.,
про неоклясиків, про Европу і ми, не виходячи поза коло Драгоманов — Хвильовий — Донцов — Липинський.
Або — ще гірше — потураючи провінційно-таборовим
смакам, підносимо до рівня світової проблеми таборову
67
крадіжку. Здавалося б, що ці видатні імена і порушені
цими людьми — в свій час — в їхній час! — проблеми
— вже повинні були б стати для нас культурним кліматом, а виявляється, що вони для нас все ще тільки об’­
єкт дискусії. Так ми умудряємося відставати не тільки
від світу, а навіть... від самих себе.
Що ж дивуватися, що, скажімо, наше мистецтво —
вияв нашої духовости — не заходить резонансу серед
чужинців? У Мюнхені за останні два роки виступало багато мистців-чужинців. Дехто з них здобув собі ім'я.
Угорець-піяніст Кораллі, угорець-дириґент Шольті, хорватка піяністка Бранка Мусулін, естонець-скрипак Авмер
стали для німецького слухача поняттям. Ні одне українське ім’я для німецького музичного світу поняттям не
стало. Відбулася виставка малярства й скульптури „ДП“.
Українці виставили три п’ятих експонатів, поляки, лотиші, литовці, естонці — всі разом — дві п’ятих. Преса,
обговорюючи виставку, найменше згадувала про українців. І характеристично, що з українських робіт були виділені тільки праці Галини Мазепи — хоч сприйняли їх
хибно, порівнюючи з картинами Марка Шаґала, але це
було єдине, що не здалося німецькому глядачеві провінційним. І це німцям, які і самі сьогодні становлять у
мистецькій Европі суцільну глибоку провінцію!
Те, що роблять наші мистці — здебільшого цілком
поза часом. Пейзажі, як їх малював Левченко і Бурачек.
Портрети під Мурашка. Етнографічні мотивчики. Ню під
Ренуара. Найпопулярніший у нас музичний ансамбль жахливо сполучає етнографізм з джазовістю; не доїхавши
ще і півдороги до Америки, він уже „американізує“ українську народну пісню (Що ж буде в Америці?) Наш
глядач вдоволений. Наша преса прихвалює і радить як
репрезентацію нації, як мало не найкраще в світі мистецтво. Витворюється комплекс не просто провінційности, а самозакоханої провінційности. Глядач вдоволений
мистцем. Мистець вдоволений глядачем. Все в порядку.
Шкода, що світ нас не визнає, але це, мабуть, він не
доріс. Бо от, американський сержант містер Бравн вписав у книгу вражень слухачів думку, що нічого кращого
від цього ансамблю він у своєму житті ще не чув і не
бачив. (Звичайно, він не згадав про бокс, коли чемпіон
Ґраціяно розбив носа Тоні Сейлові і дав нокавт за три
хвилини. Це було куди глибше переживання!).
Так утворюється зачароване коло мистець — глядач. Мистець вдоволений глядачем. Глядач вдоволений
68
мистцем. І обидва вдоволені, коли їм ніхто не перешкоджає. А стати на прю з нашою провінційністю — це
означає „провадити розкладову роботу“, це означає робити те, що „потрібне тільки нашим ворогам (хіба згадувати яким?)". На конґресі мистців нам проповідують,
що „виконавці мусять достосовуватися до публіки“. Що
публіку не треба дратувати тим, чого вона не розуміє.
Як у зоологічному саду на клітці слона вивішують напис: „Не дратувати. Годувати тільки білим хлібом“. Цілі
часописи спеціялізуються на тому, щоб догоджати провінціяльним смакам, не хотячи зрозуміти, що слона нашої
провінційности треба годувати саме тим чорним недопеченим хлібом, яким годують людей нашої епохи. Він перехворіє на розлад шлунку, але зате може, Бог дасть,
вийде зі своєї слонячої мрійливої пасивности й інертности, трошки розглянеться по світі і спробує зорієнтуватися в оточенні.
І тому, навіть коли вони помиляються, хай будуть
благословенні ті, хто хоче покласти край мертвоті українського старозавітного хутора, перенесеного порядком утікання від свого часу і компенсування часу простором до центру Центральної Европи. Від того, чи вони
збудять сонного, чи змусять його розглядатися й мислити, залежить дуже багато. Тому може ніколи роля мистецтва в історії українською народу не була така велика і відповідальна, як тепер. Питання стоїть просто: або
Україна — або тривання нашого провінціалізму. Мистецтво може збудити нас з летаргії, з голубих мрій. Ніколи
мистецтво в нас — крім часів великого творчого вчину
Шевченка — не мало таких завдань і таких шансів. І
це не самопиха людини, зацікавленої мистецтвом, а об’­
єктивний факт. Наше пробудження може початися саме
від мистецтва. Почавшися, воно піде далеко за межі
мистецтва. Але без початку — нічого не буває.
II
Хтось першим мусить вирватися з зачарованого
кола взаємного задоволення глядача і мистця. Один час
була надія, що це зробить наша публіцистика. Донцов
розворушив був застояне болото нашої провінції, кидаючи в нього камінь за каменем. Поверхня заряботіла,
зайшлася брижами. Одначе до бурі, що сколихнула б до
самого дна, наснажила б усе свіжим повітрям і пустила
б у новий рух, не дійшло. Бо киданням камінців у плесо озера бурі не зчиниш. А позитивної програми, що
69
збурила б усі води, не було. Програми, що створила б
українську концепцію доби.
Було багато слушного. Передусім, — шукання в
самих себе здорових, міцних національних традицій. Не
отих кисло-солодких, мовляв, „Мово рідна, Слово рідне,
хто вас забуває, той у грудях не серденько, а лиш камінь має". Не ідилічно-пейзанських. Ä мужніх і творчих.
Спроба поєднати старі традиції з новою активістичністю.
З хуторянського мрійника зробити людину дії.
Дальшим кроком мусіло бути: зрозуміти ходу часу
і, спираючися на активізовані кращі національні традиції, витворити свою концепцію доби.
Замість цього культ традицій привів до ідеалізації
того в минулому, чого не відродиш — уявної елітарної
чи псевдоелітарної середньовічної лицарськости; а культ
активности розчинився в домінанті муштрованої волі й
фанатичної сліпої віри, при повному приглушенні вміння думати і міркувати. Практично все це означало —
знову ж таки — деіндивідуалізацію людини, змасовлення її. Мимо волі творців їхня концепція цілковито відповідала тенденціям часу нашого, а не середньовічного.
Але це було скорення часові, а не використання тенденцій часу, щоб здійснити українські ідеали, не пристосування часу дкя українських потреб і для реалізації українських мрій. Усе сходило на підпорядкування української
людини переможній ході залізної доби, розчавлювало цю
людину і робило з неї добрий ґрунт для всякої диктатури. Практично концепція вироджувалася в організацію
— організацію ордена, суворого і надлюдяного, де кожний — тільки сліпе коліщатко в загальному русі. Чим
це в принципах структури (не говорю про суб'єктивні
наміри і про систему фразеології) різниться від большевизму? Бажаючи створити українську концепцію поза
добою, створено об’єктивно концепцію наш ої доби, але
зовсім не українську.
А сучасники, виплекані в тіні вісниківської системи, виявляють часом уже повну розгубленість і неспроможність щось зрозуміти. З одного боку спираючися на
Донцова, вони з другого хочуть спертися на Багряного,
Барку, Подоляка, — себто письменників, які за термінологією Донцова, безперечно, опинилися б у рядах письменників плебейських, свинопаських, гречкосійських чи
ще яких — і це цілком свідомо, послідовно й добровільно.
Вбачаючи в сучасній літературі тільки „демобіліза70
цію, кастрацію української літератури, знищення ієрархії понять, моральний розклад“ і „хаос в нашій духовоеті“ ці СУЧАСНИКИ думають і твердять, що вони говорять від імени України, а в дійсності — тільки від імени української заспаної й непрочуханої провінції, яка
охоче прийняла „ієрархію“, запропоновану їй Донцовим,
як прийме все, що забезпечить її від подиху живої мислі.
Так довершується еволюція, так закривається її
коло. Почалося з бунту проти провінції, з камінців у болото під обурене кумкання всіх допотопних малоросійських і цісарсько-королівських жаб. Минуло яких двадцять років — і жаби побачили, що хвилюватися, власне,
не було чого, їх кликали до ієрархії, до того, щоб не
мислити, а слухатися й вірити? Будь ласка, з великою
охотою. Систему фраз — засвоїти за двадцять років можна. А суть — суть лишається стара. Хай собі час іде
своєю ходою, а нам аби було болото.
І коли з’являються нові люди, що наважуються —
о жах — мислити і поставити під сумнів болотяну „ідеологію“ і звичаї, о, тоді жаби починають кумкати щосили і бризкати в тих сміливців болотом, скільки стане
снаги.
(А втім ще Платон пропонував зі своєї держави поетів виключити. І Борис Пастернак писав уже в наші
дні: „Вакансия поэта опасна, если не пуста“).
Так, повторюю, довершується еволюція: те, що було бунтом проти провінції, стало формою мімікрії тієї
самої провінційности, тільки в новій оболонці бездумного зорганізованого фанатизму.
Так відпала надія на те, що публіцистика виведе
наше мистецтво і нашу духовість з того зачарованого
кола, в якому вони опинилися. Стало ясно, що це можуть зробити тільки самі мистці. Так зродилася та
спроба, яка ввійшла в нашу дійсність під іменем МУРу.
Звичайно, з орденським фанатизмом, примітивізацією й
провінційністю можна боротися і з позицій реставраторства ще переднішої доби — і такі течії в МУРі є. Одначе вони не становлять, дякувати Богові, більшости. Поза тим мистців різних напрямів об’єднує в МУРі одне:
бажання покінчити з нашою провінційністю, бажання
визначити своє місце супроти епохи. І біда МУРу зовсім не в тому, що якийсь письменник не так змалював
українську жінку, як того хотілося комусь там, і не
в тому, що хтось занадто захопився літературними ек71
спериментами, а в тому, що мистці, зібрані в МУРі, попри всю пристрасність свого бажання, не створили ще
концепції України в нашій добі. Що вони добре знають,
чого не повинно бути, але ще не досить знають, що бути повинно.
Це їхня біда, але не їхня вина. Мистецтво і споживач мистецтва — одне. Це тільки здається, що мистець
сам висуває якісь концепції. Він висуває їх у співпраці
зі своїм оточенням і споживачами (коли можна вжити
такого терміну) його творів. Якщо ж „народ безмолвствует“, а ті, хто претендує на ролю критиків, заохочують
його до дальшого „безмолвствия“ і потурають культові
Кащенка і А. Чайківського, то тяжко вимагати від мистців, щоб вони самотуж і в ізоляції створили величну
концепцію України в нашій добі. Мусимо бути їм вдячні вже й за те, шо вони розворушують сонне болото і —
orribile dictu — сіють хаос у нашій духовості, (Якщо
умовно назвати це хаосом). Бо з хаосу може щось зродитися, а з стоячого болота — нічого, крім смороду.
Бо головне і вирішальне — щоб ми, щоб наші люди навчилися мислити — і то не тільки еліта, провід, патриції й лицарство, а й гречкосії й плебеї, не тільки мистці, а навіть... на смерть перелякані можливим постанням хаосу наші СУЧАСНИКИ.
Три ставлення до нашого часу відзначили ми на
початку: мріяти в закутку — махати руками перед насуванням танка — намагатися зрозуміти час і знайти в
його русі засновки для здійснення своєї програми. Перші дві концепції вже знайшли своє оформлення, свій вияв у нашому письменстві. Третя — найважливіша — ще
тільки починає виборсуватися з хаосу. Поки вона не
виборсалася, дуже легко шукачів її лаяти й цькувати.
Але: чи лайки й цькування допоможуть їй виборсатися?
Один з провідних наших малярів і графіків говорив на Конґресі мистців приблизно так: Нас кличуть
іти в рівень з добою. Але ми не хочемо цього. Бо що
таке наша доба? Згусток бруду й крови. Зосередження
всього наймерзеннішого, що можна знайти в історії людства. Тріюмф забріханости й підлости. Чи не краще протиставити їй свої вічні чесноти — віру, щирість—і спиратися на них, ніби доби нема?
Це концепція незалежности мистця від нашого часу. Душі мистця як осередку вічних цінностей, не зв’язаних з жадною добою. В літературі ці погляди оформив М. Орест:
72
Покинули землю правда і диво —
І людське життя тече
Злочинне і дике. На мертве жниво
Дивитись душі боляче.
Так характеризує він наш час —і такий він робить
висновок:
Оподаль від людей, злочинства і пороку
Плекай душевний мир і тишину глибоку—
І чисті помисли, посталі в тишині,
Надійно проростуть у нетутешні дні.
І чи не про те ж саме говорить і Т. Осьмачка, коли він протиставить поета—війську і людям:
І всі поети, як у гніздах птицю,
у душах носять вічність-ваготу,
і між людьми, мов журавлі в криницю,
схиляються у чисту самоту;
проз них несуть заковані у крицю
і військо й люди сховану мету,
та не цікавляться поети нею,
неначе тінню давньою своєю...
Але Осьмачка знає вже й те, що автономія мистця неможлива, бо:
Але замурзані у кров гурти
силкуються заглянути артистам
до тихої, мов місяць, самоти,
де спіє людська думка особиста,—
і падають під жорна чи під тин
поети від свавілля і насильства..
У своєму послідовному запровадженні ця концепція означає зречення поетом світу, мовляв, „люди заняты ненужным, люди заняты земным“ (Ґумільов). Концепція, яка в кращому випадку відкриває якийсь вихід особисто для мистця, але не для загалу, не для нації, бо
нація, на жаль чи не на жаль, не може відійти від земного, стати оподаль від людей. Та і мистець може зробити це як особа, але не може зробити цього як мистець, бо поняття мистця включає в себе автоматично
звернення до сприймачів його творів — ніхто не був ще
добровільно мистцем для самого себе.
І тоді з’являється інша концепція, яку репрезентує
найпослідовніше в нас, мабуть, Багряний, але своє найдовершеніше стисле формулювання вона знайшла в Орестовому ж таки образі „добра безумного“:
Знане безумство в віках: безумство злочинств і мерзоти.
Алеж безумство добра є і повинне прийти.
Формула „добра безумного“ — це не формула добра оподаль від епохи, це формула добра всупереч епосі
наперекір своєму часові. Тут і там спільне одне: діяти.
73
н е зваж аю чи на епоху, діяти так, ніби епохи немає, ніби людина не існує в рамках часу.
Одначе людина існує в певному часі, як береза —
в часі і просторі. Свідомим зусиллям вона може якоюсь мірою вирвати свою мисль, своє почуття з кола бігу сучасности (до певної міри, — бо мав рацію Геґель,
казавши, що коли хто тікає, то шлях його наперед визначений шляхами того, від кого він тікає!). Одначе це
вчинок суто індивідуальний. Перенести на колектив людей його можна тільки порядком абстрагування й навіяння. Навіяння породжує фанатизм. Фанатизм виключає
мислення взагалі або — найменше — ясність мислення.
Без ясности мислення всякий рух сходить на манівці і
перетворюється мимоволі й несвідомо на свою протилежність. Ми бачили це на прикладі „вісниківства“:
зі способу боротьби з провінційністю воно хоч-не-хоч
стало перетворюватися на осередок провінційности, що
існувала перед ним. Комуністичний фанатизм перетворився на машкару й форму російського імперіялізму, —
того, що існувало перед ним. Свого часу фанатики довели були високе християнство до спотворення в інквізиції. Усякий фанатизм убиває те, що він обстоює. Бо
все живе — живе тільки в своєму зіставленні з протилежним. Коли зникає протилежне, зацьковане фанатиками, зникає (викривлюється) неминуче й те, що лежало в основі руху. Не кажу вже про ті відхилення, які
доконечно стаються в процесі боротьби.
Можна звичайно, випередити свій час і можна відстати від нього. У такому ракурсі стояв до своєї доби
Стендаль: в епоху романтизму він був аналітиком-дослідником у красному письменстві, — випереджаючи розвиток експериментальної психології і теорію експериментального роману Е. Золя. Так випередив свій час
Шевченко і Леся Українка. Недурно „Оргія“ її побачила
сцену мало не за сорок років після свого написання, і
то далеко поза Україною! Так відстав від свого часу в
двадцятих роках нашого сторіччя С. Єфремов як літератор, а ще більше — сьогоднішні епігони „вісниківства". Одначе випередити час або відстати від нього —
ще не означає стати над часом. Це означає тільки мимоволі включитися в інший час, в іншу добу — і тут
саме важить, в яку — минулу чи майбутню, духово вищу чи духово нижчу. Історик літератури розглядатиме
Стендаля після романтиків, Єфремова — перед Лесею
Українкою, а Кафку — серед сюрреалістів. Наших пе74
реляканих СУЧАСНИКІВ він розглядатиме в передмурівську добу. Наших поетів, що хочуть стати поза часом, що діють, не зважаючи на час, він розглядатиме
таки все таки у перспективі нашої доби. Бо своєю трагічною втечею від часу вони якраз мистецьки оформляють хаотичну розгубленість української людини нашого
часу. Якщо дозволено процитувати самого себе, ще два
роки тому на 1-ому з’їзді МУРу я говорив про подібні
настрої і назвав їх виявом теперішнього „етапу великих
розчарувань і випробовувань..., коли розум може втратити віру в себе і на рятунок мусять прийти не раз іраціоналізм, віра, містика, демонізм... Етапу розколотої
свідомости, розхитаної душі“ („МУР" І, 59). Чи треба говорити, що навіть такий малий період, як два роки ствердив цю прогнозу?
Так, це вияв саме нашого часу, а не якогось іншого. Вияв, але не вихід. Свого часу це прикрасно зформулював Микола Хвильовии:„Хоче „дідусь“ чи не хоче,
але, коли він художник, епоха кінець-кінцем зробить
його своїм“.Але як зробить, — це вже залежить не
тільки від епохи, а і від нього самого: „Справа тільки
в тому: чи бути тобі Акакієм Акакійовичем, чи Держимордою“ („Камо грядеши?“). Нашим мистцям, що не
хочуть бачити свого часу, незалежно від їхніх бажань,
лишається роля упосліджених Акакіїв Акакійовичів.
Вони самі себе на неї прирікають.
Це не значить, що треба нам іти за добою, включитися
слухняними автоматами в її переможну ходу. Зовсім ні.
Включитися означає приректи себе на рабство. Що користи, що воно буде добровільне. Тоді можна було і на
еміґрацію не подаватися. По-своєму концепцію доби
прекрасно здійсняє СССР. Промиваючи золото на Колимі або пишучи оди в „Вітчизні“ (не знаю, що гірше),
люди цілком виконують замовлення й вимоги доби.
Ні, йдеться зовсім не про те,щоб скоритися добі.
Було б звичайною пласкістю кликати до цього. Лишімо
це комуністичній пресі. Звичайно,маршрут часу буде
здійснений так, як того вимагають об’єктивні й суб’єктивні передумови. Але від людської свідомости залежать
форми реалізації цього маршруту. А форми важать дуже багато, і саме в них виявляється людське. СССР і
Америка уже здійснили маршрут функційної доби. Але
СССР здійснив його системою терору, тиску й розчавлення людської особистости. Америка здійснила його
системою своєрідного розподілу економічних цінностей
і добровільної нівеляції пересічної людини. Обидва способи не задовольняють людство, але хіба може бути '
сумнів, що один з них все таки незрівняно кращий?
Чи ,не може Україна запропонувати людству і здійснити новий і може справді людський варіянт маршруту
доби? Чи не може вона показати людству вищі супроти
досі відомих можливості?
Це не месіяністичні безґрунтовні мрії. Це не тільки
в наших бажаннях і поривах виправдане. Єдиний спосіб
для України заіснувати реально в русі людства — це
витворити й запропонувати людству свою концепцію доби. Це виправдано також і причиново. Україна м ож е це
зробити, спираючися на свої національні традиції. Чи
зробить — це залежить і від нас.
У кожному конкретному випадку потреба часу розв’язується у відмінному варіянті залежно від живої, невмирущої спадщини національних традицій того чи того
народу. Давно відома істина: якщо двоє роблять те саме, вони роблять не те саме. Вона стосується не тільки
до осіб, а і до націй. Та сама соціялізація зовсім інакше виглядатиме в Англії, Франції, Росії, Україні, Албанії.
Традиція України, яку вона може принести в нашу
сучасність, це — умовно називаючи — традиція вічноселянського в ній, — не в класовому розумінні, а в духовому. Юрій Липа формулював це поза часом, так би
мовити, і простором: „Ми раса, що її призначенням є
визволити і утвердити вільне й можновладне селянство
— в Україні й її оточенні“. У такій формулі, якщо розуміти її буквально, це звучить утопійно і нереально. Більше: в такій площині формула охоплює історію України
від часів Трипілля до... розкуркулення. Але не далі. Колективізація бо означала смерть вільного й можновладного селянства як економічної й соцыяльноъ категорії.
Одначе формулу Юрія Липи не треба розуміти так
спримітивізовано. Розуміймо її „селянство“ як категорію
психологічну. Розуміймо її як ту домінанту, яка завжди в
історії України давала панівний тон. Яка влилася і визначила „звучання“ нашої історії в часи Володимира Великого і Ярослава Мудрого, Данила Галицького і Сагайдачного, Хмельницького і Мазепи, Шевченка і Юрія Липи. Розшукаймо це „вічно-селянське" в козацьких ватагах під Трапезундом, в універсалах великого Богдана, в
„Книгах битія українського народу", в війську УНР і УПА.
Збагнімо, як це вічно незм інне змінялося в роках і епо76
хах, які своєрідні і неповторні стопи воно давало з чужими середовищами в незвичних ситуаціях — у варязьких дружинах, в міських прицерковних братствах, на
засіданнях Центральної Ради і навіть тепер, у таборовому примітивізмі еміґраційного побуту. І тоді поставмо
питання: що може дати ця незмінна в вічній мінливості
наша найбільша цінність у наші дні? Як вона може визначити місце і місію України в жорстокій і гнітючій ході нашого часу?
Не будьмо невдячні. Література і малярство наших останніх років дещо дали нам для зрозуміння наших „вічно-селянських“ первнів. Передусім, згадаймо
Барку, Стефановича, Осьмачку, Лятуринську, Галину
Мазепу, і ін. Але будьмо і вимогливі. Література наших
останніх років мало думала над місцем і ролею „вічноселянського“ в нашій сучасності. Вона не навчила нас
зорієнтуватися в теперішньому трудному світі. Ми хочемо, щоб вона нас і цього навчила.
В цій вимозі нема нічого принизливого для мистецтва. Зв’язок зі своєю епохою означає не рабство, а суверенність мистця. Не Держиморда, не Акакій Акакійович, а проводир Мойсей — так мислимо ми собі сьогоднішнього мистця. Цього чекають від нього люди. Відомий
французький літератор Дені де Ружемон пише: „В Америці не пишуть книжок з наміром, щоб вони тривали,
але бажають, щоб вони вражали й діяли з найбільшою
силою на найкоротшій відстані часу“. І він додає: „Це
ознака здорової культури“. І саме такі книжки триватимуть — додамо ми — в віках.
Так, ми ждемо, що мистець буде нашим Мойсеєм.
Для цього він мусить зрозуміти свій час. Не задкувати
по-рабськи за часом, “але, збагнувши його і спираючися
на нашу величну національну традицію, відкрити в ході
часу ті сили, які в схрещенні з тими традиціями дадуть
високе і справді дороговказне мистецтво, які через мистецтво, через велич його осягів сповістять оспалому
людові нові скрижалі завіту: українську концепцію нашого часу.
Не забираймо, як декому кортить, в мистця права
на самоту — це його високе право говорити сам-на-сам
з Богом. Але ми терпляче ждемо, ще з гори Синаю він
повернеться до нас із скрижалями. Ми приймаємо мистецтво самотнього. Але ми хочемо, щоб із цієї самотности блиснули блискавки, що опромінять нам може
несподіваний для нас самих шлях. Ми приймаємо і доб77
ро безумне, добро Дон Кіхота. Але ми пам’ятаємо,
що на практиці Дон Кіхоти занадто часто обертаються '
Акакіями Акакійовичами. І тому ми жадаємо літератури,
що підносить добро розумне, добро, що спирається
не тільки на бажання й суб'єктивні настрої, а і на знання і розуміння об'єктивної дійсности.
Тому ми живих письменників навіть з тисячею помилок, навіть з несимпатичною комусь біографією, навіть з невдалими подеколи експериментами, навіть хаотичних, цінимо більше, ніж тих, хто п’ятнадцять років
тому завчив кілька тощих істин і, повторяючи їх до речі й не до речі, думає, що він усе розуміє, йому все
ясно і він може показувати іншим шляхи, а ті інші можуть багато чого робити, але одного не сміють: самостійно мислити. Це про таких людей говорив Ніцше: „Є
і такі, що сидять у своєму багні і так говорять з очерету: Чеснота — це тихенько сидіти в багні.“
Картагена нашої провінційности мусить бути зруйнована. Шлях до майбутнього лежить через уміння мислити й розуміти, не через начотйицтво, сліпу віру і завжди обмежений фанатизм.
Не забуваймо, що і Христос більше цінив розбійника, ніж митарів і фарисеїв.