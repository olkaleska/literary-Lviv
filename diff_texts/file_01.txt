Я в чужині загибаю,

По чужині блуджу,

За своєю родиною

Білим світом нуджу.



Ту чужая сторононька,

Та люди чужії

Не пристануть до серденька,

Хоть і не лихії.



Най би які добрі були,

Все не свої рідні;

Я чужая чужениця

Межи ними бідний!



Ой по саду, винограду

Сумний походжаю, /183/

Із чужини до родини

Гадки посилаю.



Ох милая родинонько,

Чи на мя згадаєш?

Домовая сторононько,

Як же ми ся маєш?



Солоденька рідна мово,

Як би-м тя рад вчути!

Із глубини серця свого

Рад би-м піснь добути.



Проспіваю співаночки,

Де-но які знаю,

Як би-м учув голосочок

Із рідного краю.



Голосочок, як дзвіночок,

К серцю промовляє:

Хто ж слухає, зрозуміє,

Хто тебе пізнає?!



Цвітуть сади брескинові,

Та виноград має,

А мені за рідним домом

Аж по серці крає.



Мильші були гаї рідні,

Калинові цвіти,

Ох, як тії ходниченьки

Виноградом крити!



Всюди люди купоньками,

А я самотою;

Всюди люди з іграшками,

А я зо сльозою!



Веселіться, чужі люди;

Ох, бо мені годі!

Мені втіхи вже не буде,

Аж у своїм роді! /184/

Іграйтеся, розкошуйте,

Гаразд вам ся діє...

Ой хто знає, відгадає,

Як ми серце мліє!



Ходжу, плачу понад Дунай.

Сльоза в Дунай кане:

Як згадаю рідну річку,

Аж серденько в’яне!



Ще й то мені доїдає,
Ох, то смерть готова!..
До нікого й промовити
Сердечного слова!



Ні з ким мені поплакати,
Ні з ким потужити...
Розступися, синій Дунай,
Хоть би ся втопити!



Журба мене гризе нині,
Журба гризла вчора;
Ой хто не був у чужині,
Той не знає горя!