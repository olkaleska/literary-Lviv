Вона стояла на високій горі.

Обвита від голови до стіп червоним плащем, плащем кольору сві- жої крові, прекрасна із своїм довгим, як змії, і чорним як ніч волоссям, 
грізна й терпляча із своїми глибокими, то променіючими, як блискавка, то слізьми заволоченими, блискучими, як діаманти, очима, 
стояла вона на верхів'ї гори, цілком від підніжжя до вершка вкритої колючими чагарниками й камінням.

Біля підніжжя клекочуть хвилі, лиховісні, криваві хвилі; вони то вдаряють з плюском і шумом об скелі й каміння, 
зоставляючи на них криваві сліди, то відходять назад у море, у се криваве море- море крові, поту й сліз. 
Воно бушує, се широке море; його криваві хвилі раз у раз плинуть, мигаючи пінистими гребенями, з-поза яких видно чорні й білі плями, 
плями людських голів. Їм нема числа, сим голо- вам терплячим, із божевільними очима і посинілими губами, як не- ма числа валам, що поспішають 
із середини моря до берега й назад. Грізна, кривава хвиля - дев'ятий вал лине з шумом від середини моря до берега, вдаряє о п'яту гори; за нею 
біжать, ударяючись одна о другу, решта хвиль, при кожнім своїм колиханні, відслоняючи голови

з посинілими губами, з затисненими зубами, стисненими міцно, о, скільки вистачає сили, щоб не залитися своєю власною кров'ю. 
Тут і там видно руки: злісно, в смертельній агонії силкуються вони вхопити за що-небудь, за хвилі нарешті тільки не загинути б і в 
безсиллі похиляються; покусані до крові губи, видаючи прокльони, ще і ще один помах руки і десятки, сотні голів уже під водою назавжди. 
По них ідуть другі, треті десятки й сотні, і так без краю. Бліді, худі руки, залиті кров'ю, хапаються за хиткий човен, але гребець зводить 
веслами швидше, а гладкий чоловік, що сидить біля стерна, одкидає своїм веслом тонучих, щоб не перешкоджали йому і його родині спокійно 
плисти по морю людської крові, поту і сліз...

Стогнання і плач дітей, благальні крики жінок не порушують сих ситих задоволених людей, як не лякають їх прокльони й погрози мужчин. 
Їхні погрози!.. Погрози тонучих, які за секунду зникнуть на- завжди під хвилями...

Лемент тонучих, лемент людей, що заливаються своєю кров'ю, з но вою силою лунає понад морем і разом із хвилями вдаряє о п'яту гори...

Гора здригнулась. Здригнулася й та, що мов богиня непорушно стоя- ла на ній і безмовно терплячим оком дивилася на людей, що без ліку 
тонули в хвилях, здригнулась і гнівним зором блиснула на купки людей у човнах, що безжурно бавились на широкім морі. Здригнулася,

але не рушилася з місця, не зійшла на поміч тонучим. Стискаючи блі- дими руками кінці криваво-червоного плаща, дивилася вона вниз на море,
 шалено бурхливе, що немов поривалося випручатися на волю з тісних берегів. Я не можу зійти вниз, не можу порушитися з мого місця і прийти

до вас у криваве море на поміч. Коли ви підніметеся до мене на гору, злізши по камінню, крізь колючі чагарники, доторкнетеся до мого плаща 
і візьмете мене за руку тільки тоді я порушуся з місця. Від мого руху завалиться гора, яка засипле все се криваве море, і я поведу вас тоді туди, 
на другий бік гори: там нема кривавого моря, там луги, поля, річки, ліси; там почнеться для вас нове, краще життя, життя вільне, свобідне, яке 
здаватиметься вам неземним щастям після страж- дань у сьому морі смерті. Але ви перейдете туди тільки через верхів'я гори, тільки зо мною, 
тільки під покровом мого червоного плаща... - Сі слова долітали до моря крізь стихаючий шум хвиль; тонучі прислу халися, човни зупинялися. 
Але ось остання фраза вже потопилася в морі, і голос із верхів'я затих.

І знову котились вали за валами, і знову тонули в них голови, бліді людські голови; знову на місце тих, що загинули, бралися звідкись десятки, 
сотні, міліони нових голів, щоб додати до моря крові, поту й сліз, а потім ними ж залитися. Знову човни із здоровими, червонощокими, веселими 
людьми летіли по морю, і ті люди раділи збільшенню крові в морі, яке ширшало, затоплюючи рівнину, що прилягала до нього.

Криваві хвилі ще швидше налетіли до берега, злісно вдарилися об гору, вихром побігли назад до моря; все закрутилося в дикім танці хвилі набігали 
одна на другу, тіснили одна другу; човни швидко-швид ко летіли по морю; криваві бризки обливали сидячих на них людей; усе частіше й частіше 
керманичі своїми веслами гнали на дно людей. Їх затонуло безліч.

А кров переповнила море.

Воно затопило береги: дно його поміліло від нагромадження трупів. Криваві хвилі з шумом і ревом, пінячися, затоплюють рівнини навколо себе.

Море мілішає. Пишні човни плинуть поволі; багато вбрані, оздоблені постаті стоять у них і шепчуться з перестрахом, вбачаючи всюди мілизну. 
Хвилі не бушують, не топлять людей: хвиль більше нема... Іх ви- перли трупи жертв. Уцілілі брати їхні линуть до гори, насилу злазять на неї, 
поранені колючими чагарниками й камінням... Вони вже на вершку її, вони перед богинею, вони доторкаються прекрасних рук, що тримають кінці 
червоного, криваво-червоного плаща... Гора завали лася...