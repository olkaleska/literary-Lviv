Воно жовте! Звичайно жовте. Як раз ця яазва приходила до голови Оксані, коли вона їхала в потязі, так ритмічно вколисуючому її. Як раз так можна назвати те, чому Оксана досі ніяк не могла знайти певної назви. Але ось раптово є :
Жовте, жовте, жовтe... — вибивали вагонні колеса...

З того часу, як Оксана віддалася політичній праці, від тоді, як на неї поклали серіозну і небезпечну працю, вічно приходилось зустріватись з тим, що вона тепер назвала „жовтим*. Воно турбувало її на кожному кроці; воно хотіло оплутати її з усіх боків; і в останній час воно так посміліщало, так озвіріло, таких набрало розмірів, що здавалось, воно хотіло знищити, задавити її в своїх обіймах, разом з усіма мріями і бажаннями.

— Господи, що ж це таке? — шепотіли змучені уста.

Тепер, коли небезпека минула, коли кожний нент уносив її все далі і далі, вона могла заплющити 
Очі 1 пежучи так на горішній поличці, слухати, як відбивали колеса оте страшне слово...

Перед очима, як в калейдоскопі, проходили тільки що пережиті образи...

В справах мусіла перейти фронт, щоб попасти до їхнього табору. Перехід був тяжкий і небезпечний; але все це згадувалось з усмішкою задовольнення: так гарно було перебіратпсь гущавиною, в пітьмі ночі, прислухаючись до голосів варти і до биття власного серця!

Засміялася б тому у вічі, хто почав би лякати її небезпекою дороги. Яке це миле і зовсім не страшне в порівнанні з тим, другим, з чим раз у раз приходиться їй стрівати і що так тепер обурює до дна її, знесилену трівогами небезпек, душу...

Знесилена довгою дорогою зупинилась на фільварку в півзруйнованому будинку дідича. Сам дідич, бувший полковнпк, провадив тепер півлеґальне голодне істнування. Але прийняв її сердечно, навіть постіль свою відступив, яка була єдиним уцілівшпм майном. Йому вона звичайно не сказала, звідкіля і куди йде, лише дала зрозуміти, що ховається від переслідування пануючої влади.

Старий слухав співчуваючи, не перестаючи малювати олівцем якісь свої стратегічні, нікому непотрібні, пляни. Коли стала надходити ніч, він їй запропонував лягти спочити. їй було жаль позбав.чяти старого постелі:

— А ви ж як? — запиталась ввічливо.

— А я... я як небудь на підлозі... я... — і тут його очі зустрілись з її очпма, щось дивне блисну.то в цих старих, майже білих очах, в яких раптово засвітились якісь жовті точки. Його старече лице спалахнуло, він весь закрутився, а
скривлений беззубий рот зашамотів якісь безглузді слова...

....Опамятався лише тоді, як почув розгніване :

— Чого вам треба? Я можу зараз же піти серед ночі знов до ліса!

Враз зблід, згорбився, зробився якимсь безвонечно приголомшеним і відійшов з виглядом побитої собаки...

— Противно ! Ах як мерзотно! — думала Оксана, згадуючи той випадок...

Село. Збори. Вона гаряче промовляє. Співчуваючі, блискучі очі слухачів; сам характер підпольної праці окрилює її. І тут несподіваний приїзд комісара. Вона, щоби відвести від себе підозріння і не провалити так добре початої справи з повстанням, знайомиться з ним, входе в п'яний гурт його товаришів... Спомини, як обручі, стискають її голову. її обличчя, її постать прийшли до смаку комісарові і цілу ніч їй прийшлось потім ховатись від його солодких річей, від жовтозелених вогників в його тупих, сп'янілих очах... Як тільки засвітало, вона вже бігла з села, боючись оглянутися назад, боючись почути за собою гидкий його голос...

...І знову, як на екрані, проходять пережиті образи...

Арештний дім. Вона сидить через необережність де-яких товаришів. Властиво обвинувачення дрібне, але як би ділу дали хід, то слідство могло б відкрити її справжнє імя, а тоді все б свінчигося дуже зле.

Дорогим був кожний день ; треба було негайно вирватися, або бути готовою... На фронті умерти, в полі десь, зовсім не так страшно, але тут, під стінкою, коли все завдання її було вже виконане, коли треба було лише вернутися до своїх і попередити їх, передати їм всі гасла, сказати день і час, коли мав розрізати темряву зелена ракета над вежою міста, тепер умірать було тяжко і соромно...

— О, Господи! Колиб умерти серед них під дужу пісню волі!..

— Пані! — почула над собою голос. — Я вас вже третій раз кличу! Замріялись чи що?

Встала.

— Вам що треба?

— Я, власне адютант політкома — розвязно і з претензією на ґалянтність заявив він. — Я чув, що вас і досі тримають тут без допиту ? Це ж неможлива річ!

— Я думаю, що ви у цьому могли б мені допомогти, бо знімати допит, — це ж є навіть обовязок тих, що арештовують— сказала обережно Оксана.

— Так, це є обовязок, але я думаю, що для вас не секрет, що наші русскіе закони не чета анґлійським і що анґлійські 24 години у нас розтягуються на 24 місяці ! — промовив він.

— Лякать прийшов ; — подумала чро себе і з неприкритою ненавистю дивилась на нього. Він же стояв і нахабно закручував уса. У всьому видно було бувшого деникинського офіцера, що якимсь чудом захопився „совітськими" ідеями і попав навіть у помішники політкома...

— Впрочім вам не треба турбуватись ; а вяасне прийшов вам помогти. Я в вас бачу людину інтеліґентну, ви молода, гарна женщина і якось воно не годиться сидіти в цих брудних
стінах, в такому негарному повітрі... — тут він зовсім не по пролетарському повів носом і продовжував:

— Власне я прийшов сказати, що ви... що ви сього дня ж були б на волі, як би захотіли...

Два жовто-зелених ока блестіли з під цвікера близько, близько над нею.

— Ага ! ось воно що ! — пронеслося в її голові...

Чула багато про революціонерок зґвалтованих жандармами. Тут стояв перед нею представник „ народньої " впади і, часто дихаючи, повторював:

— У слуга за у слугу !

— Мерзотнику, лучше гноїть в тюрмі ! — вирвалось із горла.

— Тихше ! Ну чого ви так боїтесь ? — зашипів над самим лицем.

— Сторож ! — крикнула що було сили в легенях.

Скандал був очевидно не до смаку знавцю росийських законів і він вийшов, вилаявшись уже зовсім не по елегантному,..

Нарешті знову воля! Вдалося вирватися. Захоплювалася небом, краси якого не помічала раніш, перед арештом. Тоді воно не здавалось таким синім. І весь цеп парк, ці акації звідкілясь набрались цілком нових барв. Прийшла потайки до парку, щоби зустрітися тут з одним товаришем, який мав. дістати потрібні їй документи, аби могла безпечно доїхати до фронту.

Він і його жінка були такі хороші гарні робітники і з них була чудова пара. Вона любила їх.

Коротко сказала в чім річ. Він звичайно може і мусить це зробити для діла і то як найскорше
Сиділи в далекій алеї міського парку. Здалеку доносилась музика і місяць розливав якусь лінь по всіх членах тіла; не хотілось більше говорити...

— Так значить завтра ви все зробите? Так товаришу?

— Я все для вас зроблю товаришко, — задріжав якійсь, наче чужий голос і раптом почула його близьке дихання, не встигла опамятатись, як уста його жадібно, болюче впялися в її занімілі губи.

— Підлість! — тільки встигла крикнути. Вирвалась; довго шіє маячила по алеї біла сукня і довго ще дерева в парку слухали : — „ Яка підлість ! Боже, яка підлість !"

Тепер, коли вона вже, не чекаючи на поміч, сама перейшла всі перешкоди і верталася назад до своїх, коли вже була в повній безпеці, коли вже їй не могли загрожувати ні розстріл, ні арешт, і ніш;о инще, тепер вона перебірала в голові всі ці спогади і їй здавалось, пі;о все це було не 8 нею, що все це трапилось з кимсь иншим, а вона тільки спостерігав це здалеку Вона їде тепер в вагоні при броневому потязі, всі їй прислуговують, всі стараються дати їй можливі вигоди, бо всі знають, чого їй варта була та мандрівка. Так мірно вколисував потяг, так тепло було... Тільки нестерпимо боліла голова і їй здавалось, що вона в неї росте, росте, набірав страшних форм, робиться більшою від вагону...

— Так, так, то все минулося, — думала Оксана, — тільки вагон все по старому відбивав : жовте, жовте.

— Ах, так, жовте! Ні, ні, нема жовтого, вже більше нема!
— Нема? — Оксана розкрила очі, над нею стояв український старшина і дуже чемно пропонував шклянку чаю.

— Ні, спасибі, в мене голова болить, — ледве вимовила і рантово зупинилась на його очах —

— Ах, як і він?

Він так дивився на неї... Чи це їй тільки здавалось?

— Звичайно що не може бути! Не може бути, щоби в глибині цих очей ще заховались жовті іскорки! Ну і чого йому так дивитись на неї, — чого?

— Будь ласка, скажіть мені принести води, ' — промовила тільки для того, щоби вийшов, лишив її саму, одвів од неї свій погляд.

Як тільки вийшов, з дикою швидкістью скочила і защіпнула двері в купе.

Заложила на голову руки, лежала довго.., Значить не минулось, не пройшло, значить те, що гнітило її там, ці гарячі очі з жовтими вогниками, вони не лишились там, за фронтом, вони тягнуться за нею скрізь, куди 6 вона не ступнула, де б не заховалась. Вони, ці очі збільшились, злились і створили якусь одну велику жовту пляму, вони дратують, підморгують.

— Не втечеш, не втечеш!..

З німим жахом згадувала те, в чому не давала відчиту раніш. Як часто під час роботи, самої інтензивної, самої серйозної, вона помічала у своїх товарипіів якійсь дивний вираз в очах, якесь дивне замилування нею.

— Ах, так ось що! Значить і це було жовте... Ага, так: жовте — проносилось в голові, яка знов починала рости...

В двері хтось стукався, ломився, нічого не помічала,..

А жовта мара схилилась над нею і тихо шептала :
Це я, жовте, як це ти мене раніш не помічала; я ж всюди, я скрізь пролізу, я ;жовте, велике жовте!...

На ранок її знайшли безпритомну, з розкритими очима. Вона дивилась в одну точку і тихо шепотіла одно слово:

— Жовте, жовте, жовте!